<section>
	<h2>Etterkalkulasjon sjølvkostområder</h2>

	<p><strong>Kommunane og sjølvkost</strong></p>

	<p>Avfallsgebyret skal fastsetjast slik at det svarar til dei totale kostnadane kommunen vert påført ved lovpålagt handsaming av hushaldsavfall. Det skal sikrast full kostnadsdekning. Kommunen skal ikkje ha forteneste på slik avfallshandtering, berre kostnader ved, og inntekter frå lovpålagt handtering av hushaldsavfallet skal inngå i berekning av avfallsgebyret.</p>

	<p>For sjølvkostområda renovasjon og slamtøming utfører kommunane etterkalkyle, på lik linje med andre sjølvskostområde i kommunen. Kommunane har kostnadar med desse tenestene i tillegg til dei som SIM belastar sjølvkostområda.</p>

	<p>På oppdrag frå kommunane Bømlo, Fitjar og Kvinnherad utarbeider SIM budsjett (forkalkyle) og revisorgodkjent rekneskap (etterkalkyle).</p>
</section>

<section>
	<h3>SIM og sjølvkost</h3>

	<p>Hovudaktivitetane til SIM er sjølvkostområda hushaldsrenovasjon og slamtøming av private slamtankar. Selskapet føl opp dei forskjellige kostnadsområda gjennom avdelingsrekneskap.</p>

	<table border="0" class="nice-table">
		<thead>
			<tr>
				<th>For 2014 viser rekneskapen slikt resultat:</th>
				<th>Hushaldsrenovasjon</th>
				<th>Slamtøming</th>
			</tr>
		</thead>
		<tbody>
			<tr>
				<td>Inntekter</td>
				<td>kr 51 039 258</td>
				<td>kr 8 375 612</td>
			</tr>

			<tr>
				<td>Kostnader</td>
				<td>kr 51 485 697</td>
				<td>kr 7 598 135</td>
			</tr>

			<tr class="table-sum">
				<td>Årsresultat</td>
				<td>kr -446 439</td>
				<td>kr 777 477</td>
			</tr>

			<tr>
				<td>Inngåande fond 01.01.2014</td>
				<td>kr 11 040 467</td>
				<td>kr 1 511 149</td>
			</tr>

			<tr class="table-sum">
				<td>Totale bunde fond i SIM 31.12.2014</td>
				<td>kr 10 870 040</td>
				<td>kr 2 326 478</td>
			</tr>
		</tbody>
	</table>

	<p>Bundne fond i SIM fordelt på abonnentane*</p>
	<p>*(fordelt etter abonnentar per.kommune/hytteabonnentar er rekna som ½ abonnent)</p>

</section>

<section>
	<h3>Hushaldsrenovasjon og slamtømming</h3>

	<table border="0" class="nice-table">
		<thead>
			<tr>
				<th></th>
				<th colspan="2">Hushaldsrenovasjon</th>
				<th colspan="2">Slamtøming</th>
			</tr>
		</thead>
		<tbody>
			<tr>
				<th></th>
				<th>%</th>
				<th>KR</th>
				<th>%</th>
				<th>KR</th>
			</tr>

			<tr>
				<td>Austevoll</td>
				<td>9</td>
				<td>985 151</td>
				<td>16</td>
				<td>371 212</td>
			</tr>

			<tr>
				<td>Bømlo</td>
				<td>19</td>
				<td>2 054 867</td>
				<td>23</td>
				<td>546 647</td>
			</tr>

			<tr>
				<td>Fitjar</td>
				<td>5</td>
				<td>557 827</td>
				<td>6</td>
				<td>150 291</td>
			</tr>

			<tr>
				<td>Kvinnherad</td>
				<td>22</td>
				<td>2 436 065</td>
				<td>24</td>
				<td>560 247</td>
			</tr>

			<tr>
				<td>Stord</td>
				<td>27</td>
				<td>2 973 829</td>
				<td>5</td>
				<td>106 746</td>
			</tr>

			<tr>
				<td>Sveio</td>
				<td>10</td>
				<td>1 134 405</td>
				<td>14</td>
				<td>327 554</td>
			</tr>

			<tr>
				<td>Tysnes</td>
				<td>7</td>
				<td>727 894</td>
				<td>11</td>
				<td>263 780</td>
			</tr>
		</tbody>
	</table>
</section>

<section>
	<h3>SIM sin praksis for 2014</h3>

	<p>Styret meiner at ein føl rettleiaren for sjølvkost så langt det er mogeleg utan å bryta lover, forskrifter og selskapsavtalen, som er bindande for selskapet.</p>

	<p>SIM sin selskapsavtale seier at selskapet ikkje skal ha erverv til føremål, og ikkje kan betala utbytte. Forureiningslova seier at «gebyret må ikkje overstige kommunens kostnader», og i selskapsavtalen står det «dei årlege utgiftene til selskapet skal dekkast av avgifter for dei ulike renovasjonstenestene».</p>

	<p>Selskapet har ikkje belasta gebyra med kalkulatoriske renter på investeringar dekka av selskapet sin opptente eigenkapital, av di selskapet sin opptente eigenkapital ikkje gjev kommunen rentekostnader eller tapte renteinntekter. Ut frå dette meiner styret at ein ikkje kan belasta gebyra rentekostnader ein ikkje har.</p>

	<p>Ny forskrift krev ikkje at ein belastar gebyra kalkulatoriske renter. Representantskapet ynskjer ikkje endring i måten selskapet fører sjølvskostrekneskapen på så lenge forskrifta ikkje krev det.</p>
</section>